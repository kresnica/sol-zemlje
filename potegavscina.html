<!DOCTYPE html>
<html>
<head>
    <title> Potrjeno: Vstajenje je bilo zapletena prvoaprilska šala </title>
    <meta charset="UTF-8">
    <link rel="stylesheet" type="text/css" href="bee.css">
</head>
<body>
<div id="centerwrap">
    <h1> Potrjeno: Vstajenje je bilo zapletena prvoaprilska šala, zaradi katere so apostoli bili mučeni in umorjeni </h1>
    <img src="https://upload.wikimedia.org/wikipedia/commons/thumb/d/d9/Crucifixion_of_Saint_Peter-Caravaggio_%28c.1600%29.jpg/465px-Crucifixion_of_Saint_Peter-Caravaggio_%28c.1600%29.jpg" alt="peter-caravaggio" width="30%">
    <p>
        Prevod <a href="http://babylonbee.com/news/confirmed-resurrection-was-complex-april-fools-day-joke-that-got-disciples-tortured-killed/">članka</a> z babylonbee.com
    </p>
    <p>
        Novi dokumenti, ki jih je razkrilo Društvo svetopisemskih sholastikov, potrjujejo, da je bilo Kristusovo vstajenje le zapletena prvoaprilska šala, zaradi katere so bili apostoli, ki so potegavščino izvedli, mučeni ali umorjeni ali oboje. 
    </p>
    <p>
        Peter, Jakob, Janez, Marija in Marta so po njihovem poročanju staknili glave in se domislili tega klasičnega štosa, ki se je povečini končal z njihovo smrtjo, ker niso želeli priznati, da je to le prvoaprilska šala, ki je šla nekoliko predaleč. 
    </p>
    <p>
        Na novo odkriti in potrjeni evangelijski fragmenti, ki jih je Društvo razkrilo, poročajo o pogovoru med apostoli glede šale: 
    </p>
    <p>
        "Veste, kaj bi bilo ful dobro?" je Peter dejal apostolom. "Če bi se, kao, pretvarjali, da je Jezus vstal od mrtvih. Lahko bi ukradli njegovo telo in povedali vsem, da se je On vrnil, in ko nam bodo grozili, da nas bodo vrgli v ječo, se ne bomo nikoli premislili." 
    </p>
    <p>
        Ostali apostoli so rekli: "Resnično, storimo, kakor praviš. Res bo top potegavščina, najboljša, kar jih je videl svet."
    </p>
    <p>
        Janez je vstal in se obrnil k apostolom, rekoč: "Ne vem, kako bom imel obdržal resno faco, ko mi bodo grozili, da me bodo izgnali do konca življenja. Klasika, stari! Dej petko!"
    </p>
    <p>
        V nadaljevanju dokument opisuje, kako so se Jezusovi sledilci izmuznili mimo rimskih stražarjev, odvalili kamen, ukradli Jezusovo telo, in se znova neopaženi odkradli nazaj. Ta "epska fora" se je nadaljevala neodkrita na tisoče let, dokler niso ti novi dokumenti potrdili, da je bila celotna zadeva velika, zapletena prevara, zaradi katere so bili vsi v njej vpleteni pomorjeni.
    </p>
    <p>
        Dobro opravljeno, fantje! 
    </p>
</div>
</body>
</html>
